---
layout: classic-docs
title: سوالات متداول
lang: fa
permalink: /faq.html
toc: true
---

# فنی

## آیا از تپسل در سرویس های اپ ساز هم می‌توان استفاده کرد؟
برخی از این سیستم‌ها با SDK تپسل همخوانی داشته و قابل استفاده است که می‌توانید از لینک زیر SDK تپسل را دریافت کنید. در غیر این صورت باید برای پیاده‌سازی تپسل در این سیستم‌ها درخواست خود را به آن مجموعه ارسال کنید و ایشان SDK تپسل را برای سرویس اپ ساز خود آماده‌سازی کنند.

## آیا می‌توان از شبیه ساز در نمایش تبلیغات استفاده کرد؟
خیر، این اقدام صراحتا تقلب محسوب شده و موجب از بین رفتن حقوق تبلیغ دهنده می‌شود. در نتیجه طبق قوانین تپسل با آن برخورد خواهد شد.

## اگر با وجود نسخه جدیدی از SDK تپسل رسانه خود را به روز نکنیم، در نسخه‌های قبلی تبلیغات پخش می‌شود؟
بله، اما از آنجاییکه در هر به‌روز رسانی SDK تپسل ویژگی‌های جدید اضافه شده یا مشکلات احتمالی قبلی برطرف می‌گردد، در نمایش تبلیغات و همچنین افزایش نرخ‌های تاثیر گذار در درآمد ناشرین بهبود حاصل می‌شود. تپسل اکیدا توصیه به به‌روزرسانی SDK خود می‌کند.

## اگر سرعت اینترنت پایین باشد، برای بهبود سرعت نمایش محتوای تبلیغ چه کاری باید کرد؟
در تبلیغات ویدئویی می توانید قبل از شروع به نمایش ویدئو درخواست دریافت ویدئو را ارسال کنید و ویدئوی تبلیغاتی را دریافت یا اصطلاحا Cache کنید. استفاده از این ویژگی (Instant Play) باعث می‌شود تبلیغات بدون وقفه نمایش داده شود و تاثیر مستقیم در نرخ نمایش کامل و بهبود تجربه کاربری خواهد داشت.

## برای استفاده از سرویس S2S چکار باید کرد؟
درخواست خود را به ایمیل publishers@tapsell.ir ارسال کنید. در ایمیل اسم اپلیکیشنی که درخواست فعال سازی این سرویس را دارید حتما ذکر کنید.

## تپسل چه پلتفورم‌هایی را پشتیبانی می‌کند؟
تپسل تمامی پلتفرم‌های رایج و مورد استفاده ناشرین را پشتیبانی می‌کند.









# ناشرین


## آیا تپسل به غیر از تبلیغات ویدئویی مدل‌های دیگری نیز دارد؟
بله. در حال حاضر تبلیغات ویدئویی و تبلیغات بنری هم برای اپلیکیشن‌ها در پلتفرم‌های مختلف هم برای وب سایت‌ها قابل استفاده می‌باشد.

## آیا در ازای مشاهده ویدئو می‌توان به کاربران پول یا وجه نقد یا کارت شارژ پرداخت کرد؟
خیر، این کار خلاف قوانین تپسل می‌باشد و در صورت مشاهده این فرآیند، تپسل تقلب تشخیص داده و درآمد توسعه دهنده بلوکه شده و پرداخت نخواهد شد. همچنین تپسل می‌تواند در این صورت با ناشر قطع همکاری کند.

## آیا در یک اپ می‌توان چندین سرویس تبلیغاتی استفاده کرد؟
بله

## آیا می‌توان فاکتورهای چندین ماه را بایکدیگر ارسال کرد؟
خیر، در صورتی که شما فاکتوری را ارسال نکنید،‌آن فاکتور پرداخت نشده و در فاکتور ماه بعد تجمیع می‌شود. در واقع آخرین فاکتور قابل مشاهده در پنل، تجمیع درآمد ماه کنونی با فاکتورهای پرداخت نشده گذشته است. 

## آیا ناشرین تپسل می‌توانند با تخفیف بیشتری در تپسل کمپین تبلیغاتی داشته باشند؟
بله، شما می‌توانید در تپسل کمپین تبلیغاتی با تخفیف بیشتری داشته باشید. برای این کار با بخش فروش تپسل تماس بگیرید.  
تلفن پاسخگویی بخش فروش: ‌۸۸۲۰۶۸۹۳ الی ۵ – داخلی ۱ 

## آیا نمایش تبلیغات تپسل خارج از اپلیکیشن مجاز می‌باشد؟
خیر، این کار خلاف قوانین تپسل می‌باشد و تقلب تشخیص داده خواهد شد.

## اگر صاحب رسانه شرکت حقوقی باشد، کسب درآمد و ارسال فاکتور به چه صورت خواهد بود؟ 
شرکت‌های حقوقی پس از بارگزاری اطلاعات کامل حقوقی در پنل کاربری خود، می‌بایست فاکتور رسمی صادر و برای تپسل ارسال کنند. بدین منظور کافی است مبلغ فاکتور ماهانه را از پنل تپسل مشاهده و در قالب فاکتور‌های رسمی خود وارد کنند.

## اگر فاکتور تا ۲۶ام به دست تپسل نرسیده باشد تسویه انجام می‌شود؟
خیر، پرداخت نخواهد شد. این مبلغ با فاکتور ماه بعد تجمیع شده و در ماه بعد پرداخت خواهد شد که برای این منظور نیاز است فاکتور جدید طبق روال برای تپسل ارسال شود. 

## اگر کاربری در نمایش تبلیغات تقلب کند تپسل چکار می‌کند؟
وظیفه چگونه پیاده‌سازی تبلیغات به عهده ناشر یا توسعه‌دهنده می‌باشد. در ابتدا ناشر می‌بایست به گونه‌ای تبلیغات را پیاده‌سازی کند که امکان تقلب وجود نداشته باشد. (به عنوان مثال استفاده از سرویس S2S می‌تواند در جلوگیری از تقلب کمک کند) در ثانی تپسل با کمک سیستم تشخیص تقلب از این امر جلوگیری خواهد کرد. در صورت مشاهده چنین اقدامی طبق قوانین تپسل با ناشر و کاربر برخورد خواهد شد.

## اگر ناشر در نمایش تبلیغات تقلب کند تپسل چکار می‌کند؟
طبق قوانین تپسل با ایشان برخورد خواهد شد. درآمد توسعه‌دهنده پرداخت نشده و در صورت تکرار اجازه فعالیت در تپسل نیز نخواهد داشت. همچنین تپسل مجاز به هرگونه اقدام دیگر خواهد بود.

## برای انتقال یک اپلیکیشن از حسابی به حساب دیگر چکار باید بکنم؟
برای این کار می‌بایست درخواست انتقال را از حساب مبدا و حساب مقصد به تپسل ارسال کنید. اطلاعات کامل اپلیکیشن را ذکر کنید.  
توجه: درآمد گذشته اپلیکیشن و دیتاهای دیگر در حساب قبلی باقی خواهد ماند و در حساب کاربری جدید از روز انتقال درآمدهای این اپ قابل مشاهده خواهد بود.

## برای درخواست برداشت درآمد باید چه مراحلی رو انجام بدیم؟
لطفا لینک زیر را مطالعه بفرمایید:  
*****************نحوه پرداخت درآمد ناشرین

## برای دریافت درآمدهای زیر ۵۰ هزار تومان چکار باید کرد؟
طبق قوانین تپسل حداقل درآمد پرداختی ۵۰ هزار تومان می‌باشد. می‌توانید تا رسیدن به این مبلغ منتظر بمانید. درامد‌های زیر ۵۰ هزار تومان در ماه اسفند هر سال پرداخت خواهند شد. 

## برای واریز درامد باید هر ماه فاکتور ماهانه را پست کرد؟
برای اطلاعات بیشتر لینک زیر را مطالعه بفرمایید
***********8نحوه واریز درآمد ناشرین

## تبلیغ‌گاه چیست و چطور می‌شود از آن استفاده کرد؟
تبلیغ‌گاه جایگاه قرارگیری تبلیغات در اپلیکیشن می‌باشد. شما می‌توانید چند تبلیغ‌گاه مختلف با چند نوع تبلیغات اعم از ویدئویی و بنری را به صورت همزمان در یک اپلیکیشن داشته باشید و آن‌ها را از طریق پنل ناشرین تپسل مدیریت کنید.

## تبلیغات House Ad چیست؟
هر ناشر می‌تواند در رسانه‌های خود دیگر رسانه‌های متعلق به خود را از طریق سیستم تپسل تبلیغ کند.

## تبلیغات بنری بهتر است یا ویدیویی؟
این مساله کاملا وابسته به ماهیت و ویژگی‌های اپلیکیشن و کاربران آن دارد. در برخی از اپلیکیشن‌ها تبلیغات ویدئویی بازدهی بالاتری دارد و در برخی دیگر بنری و در برخی هر دوی آن‌ها. هم‌چنین شما می‌توانید با تعریف تبلیغ‌گاه (Zone) برای هر یک از مدل‌ها و جایگاه‌های تبلیغاتی از طریق پنل تپسل امکان روشن یا خاموش کردن تبلیغ‌گاه (Zone) را داشته باشید. این کار باعث می‌شود پس از ارزیابی هر فضای تبلیغاتی آن را بسته یا روشن نگاه دارید.

## تفاوت درآمد تبلیغات ویدیویی و بنری چگونه است؟
درآمد تبلیغاتی در تپسل به صورت درآمد موثر هزاره یا eCPM می‌باشد. برای اطلاعات بیشتر لینک زیر را مطالعه بفرمایید: ***********

## چرا اپلیکیشن‌های دیگر Fillrate یا درصد وجود تبلیغ بالاتری دارند؟
ممکن است تبلیغ دهنده‌ها، متناسب با بودجه و سیاست‌هایی که دارند شرایط خاصی را برای نمایش تبلیغ برای ما گذاشته باشند مثلا تبلیغات به افراد یک شهر خاص نمایش داده شود و… پس Fillrate متفاوت برای اپ‌های مختلف منطقیست

## چرا برای دریافت درآمد نیاز به ارسال فاکتور است؟
عملیات نمایش تبلیغات در اپلیکیشن‌ها در قالب خرید و فروش محتوای دیجیتال دسته بندی می‌شود. در واقع ناشرین فضای تبلیغاتی اپلیکیشن خود را به تپسل می‌فروشند. طبق قوانین جمهوری اسلامی ایران هر خرید و فروشی نیاز به صدور فاکتور دارد. به همین دلیل نیاز است که ناشرین برای دریافت درآمد خود فاکتور صادر کرده و به تپسل ارسال کنند. 

## چرا درآمدم از تپسل نوسان دارد؟ گاهی اوقات زیاد است و گاهی اوقات کم!
نرخ کلیک و نرخ نصب تبلیغات روی درآمد موثر هزاره تاثیر می‌گذارد. با کاهش یا افزایش این دو نرخ درآمد موثر هزاره رسانه شما نیز کاهش یا افزایش خواهد داشت. همچنین تغییر در تعداد نمایش تبلیغات در بازه‌های مختلف و تغییرات بازار تبلیغات در ایران نیز باعث تغییرات در درآمد شما می‌شود.

## چرا درصد وجود تبلیغ اینقدر پایین هست و راه حل چیست؟
درصد وجود تبلیغ در تپسل به صورت معمول بالاست. ممکن است دلایل مختلفی برای این منظور وجود داشته باشد از جمله: استفاده از sdk ورژن قدیمی، تعداد کاربران محدود و غیرفعال، نمایش بیش از اندازه تبلیغ به یک کاربر، درخواست نمایش تبلیغ بیش از اندازه مورد نیاز کاربران.

## چرا شرکت‌های دیگر فاکتور نمی‌گیرند؟
صدور و دریافت فاکتور در هر خرید و فروشی طبق قوانین جمهوری اسلامی ایران الزامی است. تپسل نیز از این قانون تبعیت می‌کند، اینکه شرکت‌ها این قانون را رعایت کنند یا خیر بستگی به سیاست‌های آن‌ها دارد.

## چگونه می‌توانم درآمد رسانه خود را از تپسل افزایش دهم؟
با افزایش تعداد نمایش تبلیغات، افزایش تبلیغ گاه‌ها و نمایش تبلیغات در فضاهای دیگر رسانه خود و همچنین بهبود پیاده‌سازی تبلیغات برای افزایش نرخ کلیک و نصب می‌توانید درآمد خود را افزایش دهید.

## حداقل درآمد ماهیانه برای پرداخت توسط تپسل چقدر است؟
۵۰ هزار تومان

## در تبلیغات ویدئویی تا چند مشاهده کامل به ازای هر کاربر در هر روز شمارش و محاسبه خواهد شد؟
در این نوع تبلیغات محدودیتی وجود ندارد. ولی در صورت تقلب کاربر یا ناشر طبق قوانین تپسل با آن برخورد خواهد شد. همچنین نمایش بیش از حد ویدئو باعث کاهش درآمد موثر هزاره یا eCPM و در نتیجه کاهش درآمد ناشرین شود.

## درآمد بلوکه شده در پنل کاربری به چه معناست؟
ماه مالی تپسل از ۲۰ام هر ماه تا ۲۰ام ماه بعد در نظر گرفته شده است. درآمد بلوکه شده درآمدی است که در این بازه ایجاد شده و فاکتور آن در بخش فاکتورهای ماهانه در پنل کاربری صادر شده است. برای دریافت این درآمد باید طبق راهنمای ارسال فاکتور و دریافت درآمد ناشرین اقدام نمائید.

## درآمد در انتظار تایید هست. چرا پرداخت نمی‌شود؟ 
اگر طبق فرآیند تعریف شده برای ارسال فاکتور به تپسل فاکتور مربوطه را ارسال کرده‌اید و از وصول آن اطمینان دارید طبق زمان‌بندی اعلام شده درآمد شما پرداخت میگردد. اگر در موعد مقرر پرداخت نشد با بخش ناشرین یا بخش مالی تماس بگیرید تا بررسی شود.

## دعوت کاربر به کلیک و امتیاز دادن مشکلی دارد؟
اگر کاربر به هر نحوی در ازای کلیک، نصب یا اکشن‌های دیگر، جایزه‌ای دریافت کند، یا صاحب رسانه به هر نحوی کاربر را مجبور به انجام اکشن کند، تپسل این فرآیند را تقلب محسوب کرده، درآمد رسانه برگشت خورده و صاحب رسانه جریمه خواهد.

## دلیل تفاوت درآمد قابل برداشت با درآمد کل چیست؟
درآمد کل یا درآمد، میزان مبلغی است که با توجه به بازه‌ی زمانی تنظیم شده توسط کاربر، میزان درآمد ناشر را نشان می‌دهد اما درامد قابل برداشت، کل مبلغی است که ناشر می‌تواند از تپسل دریافت کند.

## فاکتور ارسال کردم چطور می‌توانم مطمئن شوم به دست شما رسیده یا خیر؟
برای اطلاع از این موضوع می‌توانید در بخش مالی، فاکتورهای ماهانه خود، دریافت فاکتور توسط تپسل را رصد کنید. 

## فاکتور ارسال کردم. چه زمانی پرداخت می‌شود؟
اگر فاکتور در موعد مقرر به دست تپسل رسیده باشد و مورد تایید باشد طبق روال تپسل پرداخت خواهد شد.

## مدل درآمدی ناشرین به چه شکلی هست؟ ecpm چیست؟
برای آشایی با مدل درآمدی ناشرین یا درآمد موثر هزاره این مطلب را مطالعه نمائید.
٬٬٬٬***************

## مدل محاسبه قیمت تبلیغات بنری به چه نحوی است؟
درآمد ناشر از طریق تبلیغات بنری و ویدئویی در تپسل به صورت درآمد موثر هزاره یا eCPM صورت می‌گیرد. هم چنین برای تبلیغات کلیکی می‌توانیم به صورت کلیکی با ناشرین همکاری کنیم.

## مصادیق تقلب در تپسل چیست؟
* دادن هرگونه جایزه نقدی یا جایزه‌ای که قابلیت نقد شوندگی داشته باشد در ازای نمایش تبلیغ
* تشویق کاربر یا جایزه دادن به وی در ازای کلیک یا نصب 
* روش‌های نامرسوم در نمایش تبلیغات مانند ارسال پوش نوتیفیکیشن، نمایش تبلیغ خارج از محیط اپلیکیشن و یا استفاده از دیوایس مجازی با کاربران غیر واقعی
* هر گونه تلاش برای ارائه آمار غیرواقعی در نمایش تبلیغات 

## نحوه پرداخت وجه ناشرین چگونه است؟
برای اطلاعات کامل‌تر این لینک را مطالعه بفرمایید:
****************

## هر کاربر چند بار می‌تواند در طول یک روز تبلیغ مشاهده کند؟
محدودیتی در نمایش تبلیغات به کاربر وجود نداشته و در تعریف تبلیغ‌گاه می‌توانید تنظیم کنید. منتها نمایش بیش از اندازه تبلیغات به یک کاربر موجب کاهش eCPM می‌شود که درآمد ناشر را کاهش خواهد داد. همچنین ممکن است منجر به آسیب زدن به تجربه کاربری رسانه شود.

## یک ناشر تا چقدر می‌تواند از تپسل درآمد داشته باشد؟
محدودیتی در درآمد ناشرین وجود ندارد. با توجه به تعداد نمایش تبلیغات و همچین درآمد موثر هزاره درآمد ناشرین محاسبه و پرداخت خواهد شد.

# دیگر

## آدرس پستی تپسل کجا می‌باشد؟
تهران، خیابان جردن (نلسون ماندلا یا آفریقا)، انتهای بن بست آناهیتا، پلاک۲۳، طبقه پنجم  
کد پستی‫:‬ ۱۹۱۷۶۵۴۸۰۷  
[مشاهده در Google Maps](https://goo.gl/maps/54kVSwtt4aM5FisH6)


## آیا تپسل استخدام هم می‌کند؟ چطور باید برای این امر اقدام کرد؟
تپسل با داشتن محیطی پویا و در حال توسعه و نوآوری، پذیرای رزومه شماست و می‌توانید از طریق ایمیل jobs@tapsell.ir با ما در ارتباط باشید.


## ایمیل تایید حساب برای من نیامده. چکار باید بکنم؟
در اینصورت پس از بررسی بخش spam ایمیل خود، با بخش ناشرین تپسل تماس بگیرید.



## چطور با بخش فنی تماس بگیرم.
می‌توانید از طریق پنل ناشرین تپسل با تیم فنی و پشتیبانی در ارتباط باشید.

## چگونه می‌توان اطلاعات حساب کاربری را تغییر داد؟
در پنل ناشرین تپسل قسمت اطلاعات حساب کاربری می‌توانید درخواست تغییر اطلاعات حساب کاربری خود را همراه با توضیحات و علت نیاز به تغییر اطلاعات وارد کنید. این درخواست توسط تپسل طی نهایتا ۲۴ ساعت بررسی شده و در صورت تایید اجازه تغییر اطلاعات خواهید داشت. 

## رمز عبورم را فراموش کردم. فراموشی رمز را میزنم ایمیلی ارسال نمی‌شود. چکار باید بکنم؟
در اینصورت پس از بررسی spam ایمیل خود، با ایمیل متصل به اکانت تپسل به پشتیبانی تیم ناشرین با ایمیل publishers@tapsell.ir در ارتباط باشید.





## مزیت‌های تپسل نسبت به سرویس‌های مشابه چیست؟
تپسل به عنوان بزرگترین شبکه هوشمند تبلیغات دیجیتال در ایران، بیشترین تنوع و تعدد تبلیغات، بالاترین درصد وجود تبلیغ، بالاترین eCPM، پشتیبانی آنلاین،******** پاسخگویی سریع و نوآوری و توسعه دائمی را داراست که باعث می‌شود ناشرین بتوانند همواره با معیارهای بین‌المللی با این شبکه همکاری کنند. همکاران تپسل خود سفیران و اعتبار این شبکه می‌باشند. همچنین تپسل پلاس جدیدترین و هوشمندترین SDK تپسل شما را به چندین شبکه تبلیغاتی خارجی علاوه بر تپسل متصل می‌کند با استفاده از این SDK درآمد دلاری را می توان تجربه کرد 
*****لیمک پلاس